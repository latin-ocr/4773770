 

5

gunt„ qu0d÷definitioni illi verborum ex his ⁴notis sumtae (Sanct. Min. Ι. 42. Δρ. 90: “
„verbum est vox‘particeps numeri personalis cum tempore.“) aequo majorem fidem habe-
bant. Bes enim multo aliter se habet. Namque haec definitio ex natura verbi, unde>
debebat, non sumta est, ‚ideoque non in omnia verba quadrat. Namque infinitivus
ille, quem vocantactionisdurantis, e. gr. scribere, nec tempus nec personas, nec
modos significat, et quis est, qui eum verbi partem esse neget. Verba impersonalia
omnes personas in se non admittunt, neque tamen quisquam ea ex verbis movenda esse
censebit. Quare nos in verbi notione summa nihil aliud inesse statuimus, quam ut
condicionem (Zustand) i. e. fieri aliquid, vel agere aliquem, significet. Tum demum,
quum ratio illa triplex: quis agat, quo tempore, quove modo, habetur, illas tres notas
personae, temporis et modi, accedere necesse est. (cf. Reinbeck Handbuch d. Sprach-
wissenschaft ete. 1. Bd. Q. 156. Rudd. Ι. 204. Bauer. ad Sanct. Min. I. 91.) — Quae
cum ita sint, ex defectu personarum, temporum, modorum, quem in supinis adesse
etiam nos libenter profitemur, nemo supina ex numero verborum removenda esse eruet,
dummodo notio illa, quam verbi naturam efficere supra diximus, adsit. Quam etiam,
in supinis adesse, cum adhuc negaverit nemo, hic probare superfluum duximus, prae-
sertim quod infra de hac re redibit sermo.

Quid quod supinum prius casum verbi regit? Nonne hoc ipsum plane ostendit,
supina parti cuidam verbi subjicienda esse, cum natura rei munusque quod- casus ob-
eunt evincant a nomine substantivo genitivum modo pendere posse , reliquos casus
obliquos autem omnes a verbo aliave orationis parte regi. cf. Zumpt. l. c. ed. Kiefer
c. 69. B. p. 83. Thierseh. Gr. l. gr. Q. 275. Reinbeck. l. c. Ι. Q. 119 —- 122.

At, dixeris fortasse, etiam alia substantiva verbalia casum verbi 1·egunt; e. gr.
dativum: Cic. de legg. Ι, 15, 42. Iustitia est obtemperatio scriptis legibus institutis-

’ que populorum. Alios hujus generis locos possumus quidem proferre ex nube illa ex-
emplorum, quae Voss. Constr. c. 8. Anal. 111. 9. Rudd. 11. 239. Ramsh. Q. 1 ¹6. A. 1. 1.
Zumpt. c. 84, 10 (681) collegerunt; sed cum omnes eadem, qua hic noster, natura
sint, ⁴ideoque etiam idem de illis valeat, plures afferre supersedemus atque lectores ad
eos quos laudavimus auctores amandamus. Hunc vero locum si accuratius examinaveris,
nequaquam ad Graecismum, ut Giirenzius ad h. l. aliique voluerunt, tibi confugiendum
esse invenies, cum dativus non a substantivo: „obtemperatio‘ss sed a sensu totius
enuntiationis, pendeat, ideoque merus dativus commodi quem vocant sit. Qua in
explicatione consentientem habemus V. D. Kritzium ad Sall. Cat. 32, 1.

Pari modo etiam in illis locis, in quibus accusativus ad substantivum verbale a
verbo ire vel composito descendens appositus est, e. gr. C. B. G. 1. 5 domum reditionis

 

